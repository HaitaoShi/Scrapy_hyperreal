Oksytocyna
https://hyperreal.info/talk/oksytocyna-t63362.html

Stteetart

 8242 /
 1514 /
 2

Oksytocyna
Nieprzeczytany post
autor: Stteetart » 
17 września 2018

 Cytuj

 Zgłoś

Oksytocyna-Czyli.. Miłość, nienawiść, zaufanie, protekcjonizm.
Do tego- szybsze gojenie ran i wiele wiecej.

https://biotechnologia.pl/biotechnologi ... cyna,14192

Rola oksytocyny i wazopresyny w czynności ośrodkowego 
układu nerwowego i w zaburzeniach psychicznych

The role of oxytocin and vasopressin in central nervous system 
activity and mental disorders

Paweł Wójciak, Agnieszka Remlinger-Molenda, Janusz Rybakowski
Klinika Psychiatrii Dorosłych UM w Poznaniu

Kierownik: prof. dr hab. n. med. J. Rybakowski

Fizjologiczna rola oksytocyny i wazopresyny w organizmie ludzkim
Oksytocyna i wazopresyna pełnią w organizmie liczne funkcje regulacyjne. Są typo-
wymi neurohormonami, to jest hormonami wydzielanymi do krwiobiegu przez komórki 
nerwowe tylnego płata przysadki mózgowej. Ponadto oba hormony syntetyzowane są 
w gonadach i korze nadnerczy, a oksytocyna występuje również w grasicy [1].

Oksytocyna jest cyklicznym nonapeptydem o masie cząsteczkowej 1007. Wy-
dzielanie jej z części nerwowej przysadki zachodzi na drodze odruchowej w wyniku 
podrażnienia receptorów brodawek sutków lub receptorów szyjki macicy i pochwy. 
Wśród czynników hormonalnych wpływających na wydzielanie oksytocyny estrogeny 
wzmagają jej wytwarzanie, a progesteron hamuje. Wzmożenie wydzielania oksytocyny 
powoduje silny skurcz macicy, co przyspiesza akcję porodową, w czasie zaś stosunku 
płciowego umożliwia transport nasienia w kierunku jajowodów [2]. 
Wazopresyna, zwana dawniej hormonem antydiuretycznym, jest cyklicznym 
nonapeptydem o masie cząsteczkowej 1084. Uwalniana jest z zakończeń neuronów 
w tylnym płacie przysadki mózgowej. We krwi transportowana jest w postaci luźnych 
połączeń z globulinami osocza, jej okres biologicznego półtrwania wynosi u człowieka 
18 minut. Do głównych czynników pobudzających uwalnianie wazopresyny należą 
wzrost ciśnienia osmotycznego krwi i płynu mózgowo-rdzeniowego, zmniejszenie się 
objętości krwi i ciśnienia tętniczego, działanie angiotensyny II, pobudzenie ośrodko-
wego układu nerwowego przez stres, działanie prostaglandyn i nikotyny. Pełni ona 
podstawową rolę w regulacji osmolarności płynów ustrojowych, głównie przez działa-
nie hamujące wydzielanie wody (tak zwane działanie antydiuretyczne – proces zacho-
dzący w komórkach kanalików dystalnych nerek). W dużych dawkach wazopresyna 
obkurcza błonę mięśniową gładką naczyń krwionośnych, a także macicy i przewodu 
pokarmowego. Wydzielana razem z kortykoliberyną (CRH) silnie pobudza uwalnianie 
hormonu adrenokortykotropowego (ACTH) z przedniego płata przysadki i przez to 
wzmaga steroidogenezę w korze nadnerczy. Najczęstszym zaburzeniem wydzielania 
wazopresyny jest moczówka prosta, związana z brakiem tego hormonu w organizmie 
i w konsekwencji z charakterystyczną poliurą i polidypsją [2]. Nadmierne wydziela-
nie tego hormonu prowadzi do zespołu nieadekwatnego wydzielania wazopresyny 
(SIADH – syndrome of inappropriate antidiuretic hormone hypersecretion), nazy-
wanego także zespołem Schwarza–Barttera. Główną przyczyną tego zaburzenia są 
patologie ośrodkowego układu nerwowego (zmiany nowotworowe i wady rozwojowe) 
oraz choroby płuc (zapalenia i nowotwory), a także działania uboczne wielu leków, 
w tym przeciwdepresyjnych (głównie selektywnych inhibitorów wychwytu zwrotnego 
serotoniny, wenlafaksyny i mirtazapiny), przeciwpsychotycznych (pimozyd, halope-
ridol, chloropromazyna, flufenazyna) oraz karbamazepiny. W konsekwencji dochodzi 
do zmniejszenia się ilości wydalanego moczu, co prowadzi do hiponatremii, czego 
klinicznym przejawem mogą być między innymi zaburzenia ze strony ośrodkowego 
układu nerwowego, obniżenie się napięcia mięśniowego, nadpobudliwość i labilność 
emocjonalna. 

Rola oksytocyny i wazopresyny w czynności ośrodkowego układu nerwowego

Nerwy wydzielające wazopresynę znajdują się w jądrach nadskrzyżowaniowych, 
a wazopresynę i oksytocynę – w zakończeniach neuronów jąder przykomorowych 
wysyłających projekcje do pnia mózgu i rdzenia kręgowego. 
Działanie oksytocyny i wazopresyny na poziomie ośrodkowego układu nerwowego 
wiąże się głównie z regulacją procesów emocjonalnych i poznawczych. Prowadzone aktualnie prace skupiają się także na udziale tych peptydów w patogenezie różnych 
zaburzeń psychicznych oraz na potencjalnych możliwościach wykorzystania ich 
w diagnostyce i leczeniu. 
Oksytocyna odgrywa istotną rolę w formowaniu zachowań społecznych, w tym 
warunkuje między innymi zjawiska przywiązania między matką a dzieckiem [3, 4]. 
Z drugiej strony kontakty społeczne są czynnikiem warunkującym jej uwalnianie 
[5]. Jedno z badań oceniało wpływ donosowo podawanej oksytocyny na charakter 
wspomnień z okresu dzieciństwa. Uzyskano interesującą zależność – u osób z niskim 
poziomem lęku separacyjnego oksytocyna wzmacniała pozytywne wspomnienia 
związane z opiekunami, u osób zaś z jego wysokim poziomem negatywne doznania 
i wspomnienia z tego okresu [6]. Wynik ten wydaje się kontrastować z wcześniejszymi 
spostrzeżeniami, iż oksytocyna generalnie poprawia ocenę kontaktów społecznych 
u ludzi [7]. W świetle powyższych obserwacji hormon ten pełni raczej rolę modulującą 
niż warunkującą procesy przywiązania [6]. 
Niektórzy badacze sugerują, iż efekty działania oksytocyny mogą się wiązać ze 
strukturą genów warunkujących syntezę oksytocyny i jej receptorów. W jednej z prac 
[8] badano wpływ polimorfizmu genu OXTR (oxitocin receptor) rs2254298 na funkcjo-
nowanie społeczne dojrzewających dziewcząt poddanych silnemu stresowi związanemu 
z występowaniem u ich matek nawracających zaburzeń depresyjnych. Dziewczęta 
będące heterozygotami (AG) OXTR rs2254298 prezentowały wyższy poziom lęku, za-
burzeń nastroju i problemów społecznych niż dziewczęta będące homozygotami (GG) 
OXTR rs2254298. Wyniki tych ostatnich zbliżone były do wyników grupy kontrolnej 
dziewcząt bez czynnika ryzyka, niezależnie od ich profilu genetycznego. 
W odróżnieniu od wazopresyny, która podwyższa poziom lęku, agresji i stresu, 
oksytocyna działa redukująco na te parametry. Proces ten zachodzi najprawdopodob-
niej przy udziale ciała migdałowatego (włączonego w rozpoznawanie i uruchamianie 
zachowań obronnych) oraz jego połączenia z pniem mózgu i podwzgórzem [9]. 
Oksytocyna pobudza neurony okolicy zewnętrznej i bocznej jądra migdałowatego, 
wazopresyna zaś okolicy przyśrodkowej. Ta grupa neuronów jest najprawdopodob-
niej odpowiedzialna za wyzwalanie odpowiedzi lękowej przy udziale wazopresyny. 
Hamowanie lęku odbywa się pośrednio przez oksytocynę, która działając na neurony 
okolicy zewnętrznej i bocznej wyzwala aktywność GABA-ergiczną blokującą komórki 
okolicy przyśrodkowej jądra migdałowatego [9].
Oksytocyna wydzielana w strukturach mózgu hamuje aktywność osi podwzgórze
–przysadka–nadnercza u szczurów [10], podana zaś donosowo u ludzi zmniejsza 
aktywność ciała migdałowatego w odpowiedzi na stres wywołany oglądaniem scen 
przemocy [11]. Dalsze badania wykazały, że wpływ oksytocyny na aktywność ciała 
migdałowatego zależy w dużym stopniu od płci. Donosowo podana oksytocyna pod-
wyższała aktywność ciała migdałowatego u kobiet w testach oceny ekspresji twarzy, 
u mężczyzn zaś redukowała aktywność tej struktury. Domes i wsp. [12] sugerują, że 
ten dymorficzny schemat reakcji na oksytocynę ma znaczenie ewolucyjne, wynikające 
z zachowań preferowanych przez kobiety, a mających na celu unikanie potencjalnych 
zagrożeń oraz zapewnienie poczucia bezpieczeństwa.

------------------------------------------------------

Potwierdzeniem mogą być obserwacje wyższego poziomu przeciwciał przeciwko 
oksytocynie u agresywnych pacjentów [13] oraz obniżenie się poziomu lęku, ciśnienia 
krwi, poziomu kortyzolu, a także szybsze gojenie się ran u osób poddanych stresowi 
po zastosowaniu oksytocyny [14]. W badaniach nad myszami aplikacja oksytocyny 
redukowała częstość zabijania młodych myszy przez ciężarne samice oraz dojrzałe 
samice nie będące w ciąży [15]. Podanie antagonistów oksytocyny do komór mózgu 
tłumiło zachowania rodzicielskie u myszy [16]. U ludzi obserwowano wzrost poziomu 
oksytocyny u matek często dotykających swoje niemowlęta [17], większą aktywność 
struktur bogatych w oksytocynę (substancja czarna, gałka blada) u kobiet oglądają-
cych zdjęcia swoich dzieci lub przyjaciół [18] oraz uwalnianie oksytocyny u dzieci 
w odpowiedzi na stres łagodzony dotykiem lub głosem matki [19]. Ojcowie, którym 
podano donosowo oksytocynę, byli bardziej wyrozumiali dla swoich dzieci i chętniej 
bawili się z nimi [20]. Jednocześnie stwierdzono niższy poziom oksytocyny u osób, 
które w dzieciństwie doświadczyły przemocy lub innych silnie stresujących sytuacji 
[21]. Powyższe obserwacje skłoniły do prób zastosowania donosowo oksytocyny 
w celu uzyskania jej właściwego poziomu oraz odbudowy zaufania i prawidłowych 
więzi społecznych u ofiar przemocy [22]. Oksytocyna bierze także udział w budowaniu 
zaufania. W klasycznych badaniach [23, 24] osoby, które otrzymywały oksytocynę, 
rozpoznawały twarze na fotografiach jako bardziej przyjazne i atrakcyjne w porównaniu 
z oceną wyrażaną przez badanych zakwalifikowanych do grupy kontrolnej. 
Wazopresyna odgrywa kluczową rolę w warunkowaniu zachowań społecznych 
u ludzi i zwierząt [25]. Badania doświadczalne polegające na domózgowym podaniu 
wazopresyny szczurom wykazały poprawę ich funkcjonowania społecznego i pamięci 
społecznej [26]. Wydaje się, że obszarem działania wazopresyny u tych gryzoni jest 
przegroda boczna związana z układem węchowym [27]. Opierając się na wynikach 
tych obserwacji, przeprowadzono między innymi badania wpływu podanej donosowo 
wazopresyny na rozpoznawanie i zapamiętywanie charakteru emocji wyrażanych przez 
umieszczone na planszach zdjęcia ludzkich twarzy [25]. Wazopresyna zdecydowanie 
poprawiała te funkcje, a w funkcjonalnym rezonansie magnetycznym zaobserwowano 
aktywację w obrębie lewego połączenia skroniowo-ciemieniowego (TPJ – temporopa-
rietal junction). Może to dowodzić obecności w ludzkiej korze mózgowej receptorów 
dla wazopresyny V1a. Obecność tych receptorów potwierdzono u wielu naczelnych, 
brak jest jednakże jednoznacznych dowodów na ich występowanie u ludzi. Autorzy 
badania sugerują przyszłe możliwości bezpośredniego wykorzystania wazopresyny lub 
innych substancji mogących działać na wymienione wyżej obszary mózgu potencjalnie 
warunkujące mechanizmy poznania społecznego w terapii zaburzeń przebiegających 
z upośledzeniem tych funkcji, np. autyzmu lub fobii społecznej [25]. 

Rola oksytocyny i wazopresyny w patogenezie 
i leczeniu zaburzeń psychicznychRola oksytocyny i wazopresyny w patogenezie 
i leczeniu zaburzeń psychicznych

Za bardzo ważne uznać należy obserwacje sugerujące udział oksytocyny w pato-
genezie schizofrenii. Stwierdzono między innymi, że jej poziom w surowicy kobiet 
ze schizofrenią jest odwrotnie proporcjonalny do natężenia choroby, u obu zaś płci wyższy poziom tego hormonu wiązał się z lepszym funkcjonowaniem społecznym 
[28]. Jednocześnie stwierdzono, że obwodowe podanie oksytocyny hamuje trans-
misję dopaminergiczną w układzie mezolimbicznym [29]. Zaobserwowano, że leki 
przeciwpsychotyczne podnoszą centralny [30] i obwodowy [31] poziom oksytocyny 
w organizmach zwierząt i ludzi. Już w latach 70. pojawiła się praca, w której wyka-
zano antypsychotyczne działanie oksytocyny [32]. Te wczesne obserwacje zostały 
potwierdzone przez najnowsze badania, w których pacjentom ze schizofrenią oprócz 
standardowej terapii neuroleptycznej podawano donosowo oksytocynę. Pacjenci ci po 
średnio 2 tygodniach terapii prezentowali znacząco lepsze wyniki w zakresie pamięci 
werbalnej i zachowań społecznych niż grupa chorych leczonych tylko neuroleptykami 
[33, 34]. 
Wynikom tych badań towarzyszą liczne pytania, między innymi: czy podobny efekt 
terapeutyczny uzyska się w innych niż schizofrenia zaburzeniach psychotycznych lub 
w depresji z objawami psychotycznymi, czy poprawa funkcji poznawczych pojawia 
się tylko w razie suplementacji za pomocą oksytocyny terapii neuroleptycznej, czy 
też podobny efekt może dać monoterapia tym hormonem, w końcu – czy oksytocyna 
może być przydatna do zastosowania w fazie prodromalnej zespołów psychotycznych, 
kiedy to pojawiają się pierwsze, słabo jeszcze uchwytne problemy z funkcjonowaniem 
społecznym [35]. 
Najnowsze prace ogniskują się na próbie znalezienia związku między różnymi 
wariantami genu dla oksytocyny (chromosom 20) oraz genu dla receptora oksyto-
cyny (chromosom 3) a przebiegiem i podatnością na leczenie schizofrenii. Wstępne 
wyniki sugerują zależność między polimorfizmem genu dla oksytocyny a podatnością 
na leczenie klozapiną, oraz między polimorfizmem genu dla receptora oksytocyny 
a nasileniem objawów choroby [36]. 
Kolejnym schorzeniem, w którego powstawaniu i przebiegu może brać udział 
oksytocyna, są zaburzenia depresyjne. W zaburzeniach tych obserwuje się zmiany 
poziomu IgG oraz innych immunoglobulin. Wydaje się, że kluczową rolę odgrywa 
tutaj zmiana poziomu autoprzeciwciał wiążących wazopresynę i oksytocynę oraz inne 
neuropeptydy biorące udział w regulacji zachowania oraz osi stresowej. Niski poziom 
autoprzeciwciał klasy IgG przeciwko oksytocynie obserwowany był w restrykcyjnej 
postaci jadłowstrętu psychicznego, co sugeruje podobny mechanizm w depresji, któ-
ra często współwystępuje z zaburzeniami jedzenia [37, 38]. Potwierdziły to badania 
kliniczne, w których stwierdzono niski osoczowy poziom przeciwciał przeciwko 
oksytocynie i wazopresynie, wynikający najprawdopodobniej z obniżenia się całko-
witej ilości IgG i korelujący z natężeniem depresji u tych chorych [39]. Jednocześnie 
pozytywny wpływ oksytocyny na reakcje lękowe oraz na regulację osi stresowej 
(między innymi obniżanie poziomu kortyzolu) sugerują także jej wykorzystanie 
w terapii depresji [40]. 
Z uwagi na potencjalny wpływ oksytocyny na warunkowanie zachowań społecz-
nych rozważano także jej ewentualną rolę w patogenezie zaburzeń rozwojowych, 
takich jak autyzm, oraz możliwość wykorzystania jej w terapii tych zaburzeń. Badania 
eksperymentalne wykazały, że poziom oksytocyny w surowicy dzieci z autyzmem 
przed okresem dojrzewania był niższy niż w adekwatnej grupie kontrolnej. W miarę dojrzewania w grupie kontrolnej obserwowano dalszy wzrost poziomu oksytocyny [41], 
podobnej zależności nie stwierdzono u dzieci z autyzmem. Obserwacje te dały asumpt 
do prób zastosowania oksytocyny (podawanej donosowo lub dożylnie) do łagodzenia 
objawów autyzmu. W części badań zaobserwowano poprawę zachowania i funkcjo-
nowania pacjentów, pojawiające się zaś objawy uboczne były łagodne, obejmowały 
głównie bezsenność, lęk, obniżenie nastroju i bóle głowy o natężeniu podobnym 
do natężenia objawów w grupie kontrolnej otrzymującej placebo [42, 43]. Istnieją 
dane łączące oksytocynę z zespołem nadpobudliwości ruchowej oraz zaburzeniami 
obsesyjno-kompulsyjnymi, często towarzyszącymi zespołom z kręgu autyzmu [22]. 
Sugeruje się także możliwość wykorzystania jej w terapii uzależnień. Badania 
doświadczalne wykazały poprawę deficytów społecznych pojawiających się na sku-
tek długotrwałego używania metamfetaminy, marihuany, fencyklidu oraz redukcję 
objawów odstawiennych po zastosowaniu oksytocyny [44]. 
Mimo obiecujących wyników stosowania oksytocyny w wyżej wymienionych 
stanach chorobowych i zaburzeniach, pamiętać należy jednak o potencjalnych ogra-
niczeniach terapii za jej pomocą, między innymi o możliwości zaburzania procesu 
formowania nieufności jako mechanizmu obronnego [45], o zaburzaniu procesów 
zapamiętywania [46] oraz nadmiernej aktywacji zachowań seksualnych [47, 48]. 
Jak wspomniano powyżej, także wazopresyna odgrywa bardzo istotną rolę w re-
gulacji zachowań społecznych u ludzi. Brak jest aktualnie doniesień wiążących ją 
bezpośrednio z patogenezą zespołów psychotycznych oraz chorób afektywnych, 
pojawiają się jednak sugestie zastosowania jej w autyzmie lub fobii społecznej [25], 
czyli w tych zaburzeniach, w których istotnym elementem składowym schorzenia są 
problemy z funkcjonowaniem społecznym. 
Podsumowanie
Powyższe rozważania prowadzą do konkluzji, iż oksytocyna i wazopresyna, dwa 
neurohormony, które w klasycznym ujęciu omawiane były w aspekcie ich wpływu na 
ciśnienie krwi oraz procesy porodu i karmienia, dzisiaj intrygują także psychologów 
i socjologów z uwagi na ich udział w interakcjach społecznych. Coraz częściej też 
stanowią obszar zainteresowania psychiatrii, zarówno w kontekście ich udziału w pa-
togenezie wielu schorzeń psychicznych, jak i potencjalnych możliwości wykorzystania 
w leczeniu tych dolegliwości.

Scalono. taurinnn
·······························································
Stteetart

 8242 /
 1514 /
 2

Re: Oksytocyna
Nieprzeczytany post
autor: Stteetart » 
17 września 2018

 Cytuj

 Zgłoś

Żeby sie nie zlewało.
Tauryna bierze udział w mechanizmie 
termoregulacji, wykazując działania hipoter-
miczne (32) oraz nasila podstawowe wydzie-
lanie wazopresyny i oksytocyny w części ner-
wowej przysadki przez pobudzenie recep-
torów GABA-ergicznych (33)

33.Song Z., Hatton G.I.: Taurine and the control of basal 
hormone release from rat neurophysis. Exp. Neurol. 
2003, 183, 330–337.
·······························································
Retrowirus

 3087 /
 465 /
 1

Re: Oksytocyna
Nieprzeczytany post
autor: Retrowirus » 
18 września 2018

 Cytuj

 Zgłoś

Bardzo fajny artykuł. 
Wiesz coś na temat substancji które działają na wspomnienia z dzieciństwa? Np indukują reminescencję?

 "Które dragi brać, żeby nie musieć brać żadnych dragów?"

"Rutyna to rzecz zgubna "
·······························································
DajSeSpokoj

 54 /
 5 /
 0 

Re: Oksytocyna
Nieprzeczytany post
autor: DajSeSpokoj » 
23 września 2018

 Cytuj

 Zgłoś

Nalewka z Kokoryczy w dawce niebezpiecznie blisko trującej
·······························································
Retrowirus

 3087 /
 465 /
 1

Re: Oksytocyna
Nieprzeczytany post
autor: Retrowirus » 
23 września 2018

 Cytuj

 Zgłoś

z jakiej dokładnie? ktoś coś słyszal o tym gatunku? jak to działa?

 "Które dragi brać, żeby nie musieć brać żadnych dragów?"

"Rutyna to rzecz zgubna "
·······························································
cosi

 49 /
 6 /
 0 

Re: Oksytocyna
Nieprzeczytany post
autor: cosi » 
09 października 2018

 Cytuj

 Zgłoś

slyszal ktos o spreju do nosa wlasnie z oksytocyna?
Moze ktos wie gdzie to kupic? moze ktos stosowal inny preparat z oksytocyna w plynie?

link www.medonet.pl/zdrowie/zdrowie-dla-kazd ... 58183.html - Sprej do nosa na lęki i depresję
Hormon o nazwie oksytocyna wzmacnia zachowania prospołeczne – czy niebawem będzie więc mógł być stosowany w leczeniu chorób psychicznych?
·······························································
recreational-use

 122 /
 4 /
 0 

Re: Oksytocyna
Nieprzeczytany post
autor: recreational-use » 
14 kwietnia 2019

 Cytuj

 Zgłoś

Być może tego posta nie zobaczą te osoby które powinny ale cóż

MDMA działa głównia jako releaser serotoniny, z małym efektem na noradrenalinę i dopaminę. Dzięki temu właśnie efektowi uzyskujemy niesamowitą euforię i dozę stymulacji. Mniej omawianym mechanizmem działania MDMA jest natomiast agonizm receptorów 5HT2A (ten sam receptor który agonizują wszystkie psychodeliki i którego zasługą są pomniejsze wizuale które czasamy widzimy na Mce) i, szczególnie, 5HT1A, które - m. in - wydziela oksytacynę, hormon który się wydziale np. po orgazmie, hormon "przytulania", który odpowiada za pluszowość Mki. Oksytocyna i releasing serotoniny idą w parze bardzo dobrze - zwiększona rozmowność I DO TEGO zwiększona empatia to świetne połączenie, co widać po popularności substancji.

Natomiast to połączenie nie musi być jedyne. Łącząc oksytacynę z innymi dragami, np. z amfetaminą, możemy, czysto teoretycznie, otrzymać dopaminową stymulację i uczucie jedności z tripa na MDMA. Dlatego bardzo zachęcam do eksperymentowania, ja na pewno spróbuję za jakiś czas i dam znać
·······························································
cyfrowypolsat

 216 /
 16 /
 0 

Re: Oksytocyna
Nieprzeczytany post
autor: cyfrowypolsat » 
14 kwietnia 2019

 Cytuj

 Zgłoś

używają tego w szpitalu do wywoływania porodu

jest w ampułkach, możesz spróbować wciągać to do nosa

tauryna działa na oksytocyne jak pisał Steetart, jest obecna w napojach energetycznych, zwiększa też ona wydzielanie gaba-neuroprzekaźnika relaksującego, w napojach jest 
stosowane ze względu na ograniczenie serotoniny odpowiadającej za zmęczenie, choć samo gaba tez może wywoływać zmęczenie

tauryna paradoksalnie może hamować melatonine i powodowac problemy ze snem, więc nie tylko kofeina jest powodem tych problemów

napalisz się i nic z tego nie będzie to działa tak jak piszą tylko w teorii

A jeszcze Steetart balovaptan-antagonista wazopresyny jest testowany w leczeniu autyzmu

Uwaga! Użytkownik cyfrowypolsat nie jest już aktywny na hyperrealu. Nie odpowie na próbę kontaktu, ani nie przeczyta odpowiedzi na post.
·······························································
recreational-use

 122 /
 4 /
 0 

Re: Oksytocyna
Nieprzeczytany post
autor: recreational-use » 
15 kwietnia 2019

 Cytuj

 Zgłoś

Możesz mieć racje. Z tego co piszą w necie nie zawsze działa ok, podobno normalnie przechowywana szybko traci moc. Nie chcę natomiast próbować z tauryną

Jeżeli chodzi o oksytocyne to słyszałem o udanych próbach z:
- samą oksytocyną
- z MDMA
- z serotonigenikami
- z NEPem

Ale, jak mówię, oksytocyna być może wymaga jakiś specjalnych warunków przechowywania i może jakby nie traciła potencjału to mogłaby dobrze działać z innymi dragami.
·······························································
cyfrowypolsat

 216 /
 16 /
 0 

Re: Oksytocyna
Nieprzeczytany post
autor: cyfrowypolsat » 
15 kwietnia 2019

 Cytuj

 Zgłoś

peptydy, a takim też jest oksytocyna powinny być przechowywane w lodówce w odpowiedniej temperaturze

Uwaga! Użytkownik cyfrowypolsat nie jest już aktywny na hyperrealu. Nie odpowie na próbę kontaktu, ani nie przeczyta odpowiedzi na post.
·······························································
3H3

 3 /
 /
 8

Re: Oksytocyna
Nieprzeczytany post
autor: 3H3 » 
30 kwietnia 2020

 Cytuj

 Zgłoś

Za orgazm odpowiada właśnie zwiększony poziom oksytocyny. Jest to bardzo ciekawy hormon. U kobiet podczas szczytowania występują regularne skurcze macicy, jej szyjki oraz platformy orgazmicznej, a kiedy stymulacja zanika, narządy płciowe powracają do pierwotnego, niepobudzonego stanu. Skurcze są wywoływane przez uwalniające się dawki hormonu – oksytocyny [Fizjologia człowieka z elementami fizjologii stosowanej i klinicznej – Władysław z. Traczyk, Andrzej Trzebski 2001 r.]

Co do przechowywania zaleca się przechowywać w lodówce (2°C - 8°C)
·······························································
Slimy

 30 /
 5 /
 0 

Re: Oksytocyna
Nieprzeczytany post
autor: Slimy » 
09 czerwca 2020

 Cytuj

 Zgłoś

Za orgazm odpowiadają przede wszystkim endorfiny czyli endogenne opioidy.
To prawda że po orgazmie wydziela się dużo oksytocyny (oraz prolaktyny) ale to nie ona odpowiada za charakterystyczne uczucie rozkoszy.
