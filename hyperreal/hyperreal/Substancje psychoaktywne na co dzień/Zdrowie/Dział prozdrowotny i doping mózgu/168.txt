Toksyny w jedzeniu - na co uważać, jak zapobiegać, jak leczyć
https://hyperreal.info/talk/toksyny-w-jedzeniu-na-co-uwazac-jak-zapobiegac-jak-leczyc-t66073.html

blackgoku

 3652 /
 981 /
 2

Toksyny w jedzeniu - na co uważać, jak zapobiegać, jak leczyć
Nieprzeczytany post
autor: blackgoku » 
03 czerwca 2019

 Cytuj

 Zgłoś

Z tego względu, że przed chwilą zjadłem kawałek surowego ziarna czerwonej fasoli, a potem dowiedziałem się, że jest trujące, zakładam wątek ku przestrodze innych. Możecie tutaj podawać, jakie są szkodliwe odpowiednio nieobrobione jedzenie lub części roślin jadalnych (w tym ziół).

FITOHEMAGLUTYNINA w fasoli czerwonej, fasoli białej i w ziarnach bobu
Fitohemaglutynina

Ogólna charakterystyka

Fitohemaglutynina należy do toksycznych związków z grupy lektyn lub hemaglutynin i wywołuje zatrucie nazywane w różnych krajach „zatruciem czerwoną fasolą” i „zatruciem fasolą Kinkoti”. Lektyny są związkami chemicznymi z grupy glikoprotein, powszechnie występującymi w roślinach, a niektóre z nich powodują aglutynację czerwonych krwinek. Od tego zjawiska pochodzi określenie hemaglutynina.

Występowanie fitohemaglutyniny, domniemanego związku o właściwościach toksycznych, stwierdzono w wielu odmianach fasoli, a największe jego stężenie oznaczono w fasoli czerwonej (Phasoleus vulgaris). Miarą toksyczności jest jednostka hemaglutyniny (hau). Surowe ziarno fasoli zawiera od 20,000 do 70,000 hau, zaś całkowicie ugotowane od 200 do 400 hau. Ziarno fasoli białej, innej odmiany Phasoleus vulgaris, zawiera około jednej trzeciej ilości toksyny obecnej w fasoli czerwonej, a ziarno bobu (Vicia faba) od 5 do 10% tej wielkości.

Opisane przypadki zatrucia były bardzo rzadkie i dotyczyły głównie obszaru Wielkiej Brytanii.

Objawy zatrucia

Czas, po którym obserwuje się objawy zatrucia po spożyciu surowych lub nie w pełni ugotowanych ziaren fasoli waha się od 1 do 3 godzin. Początkowe objawy to silne mdłości, po których występują gwałtowne torsje. Po pewnym czasie (od 1 do kilku godzin) występuje biegunka i niekiedy ból brzucha. W przypadku hospitalizacji poprawa jest zwykle szybka (3–4 godz. od wystąpienia objawów) i samoistna.

Przebieg choroby jest szybki. Większość objawów zanika już po kilku godzinach od wystąpienia pierwszych oznak zatrucia. Towarzyszące zatruciu wymioty są zwykle obfite, a rozległość objawów zależy wprost od dawki toksyny (liczba spożytych surowych ziaren fasoli). Przypadki hospitalizacji były bardzo rzadkie, a chorym podawano dożylnie odpowiednie płyny. Pomimo krótkiego przebiegu, zatrucie powoduje wycieńczenie organizmu.

Rozpoznanie

Rozpoznanie opiera się na ocenie objawów zatrucia, wywiadzie o spożywanej żywności i wykluczeniu innych zatruć o gwałtownym przebiegu związanych z żywnością (np. bakterii Bacillus cereus i Staphylococcus aureus, arszeniku, rtęci, ołowiu i cyjanku).

Przypadki zatruć są rzadkie, dotyczą niewielkiej liczby osób i z uwagi na krótki czas trwania objawów są błędnie rozpoznawane lub w ogóle nie rejestrowane.

Występowanie w żywności

Zatrucie jest zwykle wywołane spożyciem surowego, namoczonego ziarna fasoli lub sałatki czy innej potrawy zawierającej takie ziarna. Zatrucie może już wywołać spożycie kilku ziaren. Kilka przypadków zatrucia powiązano ze stosowaniem przy przygotowaniu potraw powolnego ogrzewania lub ceramicznych naczyń do zapiekania, gdzie potrawa nie została w całej objętości podgrzana do temperatury odpowiedniej dla dezaktywacji glikoproteiny – lektyny. Wykazano, że ogrzanie potrawy do 80 o C może pięciokrotnie zwiększyć toksyczność ziaren fasoli w stosunku do surowych. W badaniach zapiekanek zawierających fasolę, przygotowywanych przez powolne ogrzewanie, temperatura wewnątrz potrawy rzadko osiągała 75 °C.

Zapobieganie

Właściwa obróbka cieplna potraw dezaktywuje lektynę, zaś niewłaściwe ogrzanie potrawy, jak wspomniano wyżej, może nawet zwiększyć toksyczność.

Zagrożenia populacyjne

Podatność na zatrucie nie zależy od wieku lub płci i jest wyłącznie związane ze spożyciem odpowiedniej dawki toksyny.

Źródła:

The bad bug book: http://www.cfsan.fda.gov/~mow/intro.html 

Gdy możesz być kim chcesz. Bądź sobą. No chyba, że możesz być Son Goku, wtedy zawsze bądź Son Goku.
Posiąść wszelką wiedzę leży w zasięgu możliwości człowieka  ~ Leonardo da Vinci
Szukaj mnie na: https://pubmed.ncbi.nlm.nih.gov/
·······························································
chrisx123456

 6 /
 /
 0 

Re: Toksyny w jedzeniu - na co uważać, jak zapobiegać, jak leczyć
Nieprzeczytany post
autor: chrisx123456 » 
27 czerwca 2019

 Cytuj

 Zgłoś

Nie powinno się jeść dużej ilości migdałów bo zawierają amigdalinę która potem zamienia się w cyjanowodór
·······························································
GL HF

 522 /
 64 /
 0 

Re: Toksyny w jedzeniu - na co uważać, jak zapobiegać, jak leczyć
Nieprzeczytany post
autor: GL HF » 
27 czerwca 2019

 Cytuj

 Zgłoś

Nie będę pisać o truciznach, bo takich toksycznych roślin nie jadłbym nawet po obróbce  . Większy problem to substancje antyodżywcze: http://www.wszechnica-zywieniowa.sggw.p ... slajdy.pdf

Prawie jakby te rośliny nie chciały być zjedzone, halo weganie... Rośliny ciągną wszystko z gleby, azotany, metale ciężkie, pestycydy i potem w markecie masz wielkie zmutowane marchewki. Jak ktoś to je, to --> 

Uwaga! Użytkownik GL HF nie jest już aktywny na hyperrealu. Nie odpowie na próbę kontaktu, ani nie przeczyta odpowiedzi na post.
·······························································
GL HF

 522 /
 64 /
 0 

Re: Toksyny w jedzeniu - na co uważać, jak zapobiegać, jak leczyć
Nieprzeczytany post
autor: GL HF » 
27 czerwca 2019

 Cytuj

 Zgłoś

Świnki jedzą wszystko, mają też wątrobę. Sam polecam organic grass fed, najlepiej wołowinę. W sumie to jedyna żywność jaką bym polecał.

Uwaga! Użytkownik GL HF nie jest już aktywny na hyperrealu. Nie odpowie na próbę kontaktu, ani nie przeczyta odpowiedzi na post.
