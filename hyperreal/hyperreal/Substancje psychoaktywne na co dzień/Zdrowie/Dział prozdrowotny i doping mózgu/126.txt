Olejki eteryczne - wpływ na przekaźniki i przeciwwskazania
https://hyperreal.info/talk/olejki-eteryczne-wplyw-na-przekazniki-i-przeciwwskazania-t68035.html

Stteetart

 8242 /
 1514 /
 2

Olejki eteryczne - wpływ na przekaźniki i przeciwwskazania
Nieprzeczytany post
autor: Stteetart » 
26 stycznia 2020

 Cytuj

 Zgłoś

Konkretne chemiczne związki pobudzają nasz organizm do wydzielania tych hormonów i neuroprzekaźników. I tak:

Wydzielanie serotoniny pobudzają:

lawenda, rzymski rumianek, pomarańcza, majeranek, oregano, cytryna, rozmaryn, szałwia i róża.

Wydzielanie dopaminy powodują między innymi:

Szałwia, rzymski rumianek, paczuli, rozmaryn, jaśmin i cytryna.

Produkcję noradrenaliny powodują:

rozmaryn, trawa cytrynowa, czarny pieprz i grejpfrut.

Wydzielanie GABA (neurotransmitery niezwykle ważne w kondycji mózgu, ich ilość jest ważna przy zapobieganiu i leczeniu np. choroby Alzheimera) wspierają:

lawenda, pomarańcza, szałwia, bergamotka, róża, cytryna, geranium, sandałowiec.

Kwas glutaminowy ( bardzo istotny dla naszej pamięci) pomagają produkować:

lawenda, bergamotka.

Pozostałe olejki eteryczne wspierające pracę mózgu:

bazylia, kadzidłowiec, rozmaryn, mięta, melisa.

http://eteryczneolejki.pl/aromaterapia-na-emocje/
·······························································
Stteetart

 8242 /
 1514 /
 2

Re: Olejki eteryczne - wpływ na przekaźniki i przeciwwskazania
Nieprzeczytany post
autor: Stteetart » 
26 stycznia 2020

 Cytuj

 Zgłoś

I kilka uwag. Ważnych uwag.

Jakość olejków eterycznych ma duże znaczenie.
Aromaterapia działa poprzez zmysł węchu i poprzez wchłanianie przez skórę za pomocą takich produktów jak:
• dyfuzory,
• inhalatory,
• sole do kąpieli,
• oleje do ciała, kremy lub płyny do masażu lub do stosowania miejscowego,
• gorące i zimne okłady.

Kluczem do osiągnięcia wyników ze stosowania aromaterapii jest stosowanie czystych olejków eterycznych a nie olejów syntetycznych lub substancji zapachowych. Skuteczność praktyk aromaterapeutycznych zawsze zależy od jakości stosowanych olejów oraz dawki.

Doustne przyjmowanie olejków eterycznych jest niebezpieczne.
Olejków eterycznych nie wolno przyjmować doustnie. Taka praktyka może być stosowana tylko i wyłącznie pod nadzorem lekarza lub certyfikowanego aromaterapeuty klinicznego. W innym przypadku może dojść do bardzo poważnych powikłań, ze śmiercią włącznie. Jedyne przypadki śmierci, niewydolności narządów i hospitalizacji w historii aromaterapii zostały spowodowane właśnie spożyciem olejków eterycznych. TO JEST NIEBEZPIECZNE!

Niebezpieczne praktyki spożywania olejków eterycznych i stosowania ich w stanie nierozcieńczonym na skórze i polecanie takiego ich stosowania stały się plagą w Internecie, na czatach i spotkaniach z przedstawicielami wielu firm MLM.

Osobiście miałam do czynienia z przedstawicielami tych firm. I uwierzcie mi, że ich wiedza o chemii olejków eterycznych jest bliska/równa 0. Przerażający dla mnie jest fakt, że wielu z nich nazywa się aromaterapeutami. Przerażający jest też fakt, że tak beztrosko i bez świadomości konsekwencji narażają ludzkie zdrowie i życie.

Uważaj na każdego, kto powie Ci, abyś zażywał olejki eteryczne albo przez wlanie kilku kropel do wody i wypicie, albo wlanie kilkunastu kropli do kąpieli bez rozcieńczenia. W takiej sytuacji mam ochotę nalać olejku z kory cynamonu do ciepłej wody i kazać takiej osobie zanurzyć tam rękę na 15 minut. Poparzenie skóry na długi czas jest w 100% gwarantowane.

Aromaterapeuci, lekarze, chemicy, biolodzy i inni naukowcy stale badają olejki eteryczne i publikują coraz to nowe dane dotyczące bezpiecznego stosowania olejków. Powstają już instytucje, gdzie zgłaszane są działania niepożądane olejków. Dzięki ich wysiłkowi wiemy, jak należy bezpiecznie korzystać z olejków.

Proszę zapoznajcie się z następującymi zasadami, które uważam za najważniejsze, jeśli chodzi o bezpieczne stosowanie olejków eterycznych.

Zasada # 1. Nie spożywaj olejków.
Nie należy nigdy spożywać olejków eterycznych. Nawet, jeśli gdzieś przeczytaliście, że ktoś ich używał, to brak odpowiedniego przeszkolenia, brak znajomości dokładnego składu powinien być wystarczającym powodem, dla którego nie powinniście tego robić. Praktyka spożywania olejków eterycznych jest niebezpieczna i została zaprojektowana tak, aby była wykonywana pod opieką aromaterapeutów przeszkolonych w tej formie terapii.

Przeszkolony aromaterapeuta to certyfikowany aromaterapeuta kliniczny. Są na świecie tylko dwie instytucje przyznające takie certyfikaty. Szkolenie trwa 600 godzin teoretycznych + praktyka, a całość kończy się egzaminem. Podczas kursów aromaterapeuci zapoznają się dokładnie z anatomią, chemią, profilami olejków.

Jeżeli ktoś chwali się, że jest aromaterapeutą, to zapytaj go o certyfikat. Jeżeli nie jest to certyfikat NAHA lub AIA, to nie masz do czynienia z przeszkolonym aromaterapeutą.

W Polsce nie ma ani jednej szkoły, która miałaby prawo takie certyfikaty przyznawać. Wszystkie szkolenia z zakresu aromaterapii są w naszym kraju na dramatycznie niskim poziomie lub skupiają się na umiejętności łączenia zapachów.

Należy również pamiętać, że olej i woda nie mieszają się, więc przy spożywaniu olejków eterycznych w szklance wody oleje nie są zemulgowane. Oznacza to, że olejki eteryczne docierają do jamy ustnej, gardła, przełyku i żołądka w stanie nierozcieńczonym. Takie nierozcieńczone olejki mogą nam popalić przełyk i inne narządy wewnętrzne zanim dotrą do wątroby, gdzie są przetwarzane i następnie wydalane.

Uszkodzenia wątroby są bardzo częstym powikłaniem przy spożywaniu olejków wewnętrznie.

Zasada # 2. Rozcieńczaj olejki.
Należy zawsze rozcieńczyć olejki eteryczne przed nałożeniem ich na skórę. Istnieje bardzo mała garstka wyjątków od tej zasady, w tym lawenda i drzewo herbaciane, które można czasami stosować bezpośrednio na skórze.

We wszystkich renomowanych książkach o aromaterapii są zalecenia do stosowania olejków eterycznych w stężeniach do 3% w produktach do masażu. Są jednak olejki, których dopuszczalne stężenia to ułamki procentów. Mniej znaczy więcej w świecie olejków eterycznych.

Nie ma potrzeby, aby używać olejków przesadnie dużo, bo zawsze lepiej być bezpiecznym, niż później żałować i cierpieć. A uwierzcie mi, że czytałam historie ludzi, którzy z alergii po olejkach leczyli się latami i tak naprawdę nigdy do końca z niej nie wyjdą.

Olejki eteryczne są niesamowicie silne i muszą zostać zdyspergowane w nośniku (najczęściej oleju) przed nałożeniem ich na skórę.

Nie owinąłbyś ciała w 30 kg materiału roślinnego, więc nie nakładaj nierozcieńczonych olejków na skórę.

Technika Raindrop Technique i AromaTouch to dobre przykłady zastosowania nierozcieńczonych i wysokich stężeń olejków eterycznych. Obie techniki zalecane przez firmy MLM są metodą polegającą na nalewaniu/kapaniu czystych nierozcieńczonych olejków eterycznych bezpośrednio na skórę, co ma wiele negatywnych skutków. Ludzie mieli oparzenia, podrażnienie skóry i silne uczulenie, których można było uniknąć, gdyby ta niebezpieczna praktyka nie była nauczana a tym bardziej promowana, jako skuteczna metoda na wiele dolegliwości.

AromaTouch i Raindrop to praktyki stosowania serii od 1 do 3 kropli nierozcieńczonych olejków eterycznych na skórę pacjenta i masowanie go. Organizm ludzki nie potrzebuje dużych dawek olejków eterycznych, a skóra nie powinna mieć bezpośredniego kontaktu z nierozcieńczoną substancją zasadniczą.

Cała armia certyfikowanych aromaterapeutów, a także organizacje zajmujące się aromaterapią polecają konsumentom rozcieńczenie olejków eterycznych. Dlaczego więc nie rozcieńczyć olejków eterycznych, jeśli praktyka zmniejszy ryzyko uczulenia, podrażnienia, stanu zapalnego i niepożądanych reakcji skórnych?

Jeśli skóra reaguje wysypką, staje się czerwona i podrażniona, pojawiają się pęcherze – to nie jest detoksykacja organizmu. Jak mówi doktor Robert Pappas z Essential Oil University: “Wysypka lub oparzenie olejem eterycznym to znak, że twoja skóra krzyczy na Ciebie. Hej, przestań i przestań!”.

W takich sytuacjach, gdy przedstawiciel lub szemrany aromaterapeuta mówi po prostu, że to odtruwające, to musisz wiedzieć, że masz oparzenia chemiczne lub rozwinięte uczulenie!!!

Kąpiel z olejkami eterycznymi?

Jest jeden mit, który przewija się od dawna, a nie ma nic wspólnego z prawdą.
Jak już pisałam, olejki eteryczne nie rozpuszczają się w wodzie. Nie jest to moje widzimisię tylko podstawowa wiedza z chemii. Olej z wodą się nie miesza, koniec i kropka.

Niestety nagminnym jest pisanie o:

Wlewaniu kilkunastu kropel olejku na wannę ciepłej wody.
Zmieszaniu kilku kropel olejku z solą himalajską, Epsom lub inną. Drodzy Państwo – sól olejków nie rozcieńcza. Po rozpuszczeniu się soli w wodzie mamy dokładnie nierozcieńczony olejek, który może wywołać poparzenia lub natychmiastowe reakcje alergiczne. Możecie to nadal robić, ale NAJPIERW rozcieńczacie olejek w oleju bazowym a POTEM mieszacie tak rozcieńczony olejek z solą. Swoja drogą nie widzę większego sensu dodawana olejków do kąpieli. Bo przecież chodzi nam o aromaterapeutyczną kąpiel, prawda? No to czemu nie postawić dyfuzora w łazience? Zapach będzie taki jak chcemy, użyjemy od 3 do 5 kropel olejków zamiast 15 wlanych do wanny. Czysta oszczędność i bezpieczeństwo w 100% gwarantowane.
Jeżeli mi nie wierzycie, to weźcie olejek z mandarynki (ma intensywnie pomarańczowy kolor, bo tłoczony jest ze skórek) i zmieszajcie nierozcieńczony z solą. Wrzućcie tę sól do miseczki z gorącą wodą, zamieszajcie i spójrzcie co się dzieje na powierzchni wody. To jest eksperyment z chemii na poziomie szkoły podstawowej, Czasami trzeba to zobaczyć, żeby uwierzyć.
Zasada # 3. Trzymaj olejki z daleka od dzieci.
Przechowuj wszystkie olejki eteryczne w miejscu niedostępnym dla dzieci. W porównaniu do dorosłych, olejki eteryczne powinny być stosowane u dzieci w znacznie niższych stężeniach przy stosowaniu na skórze.

O bezpieczeństwie stosowania olejków u dzieci, kobiet w ciąży i w połogu będzie osobny artykuł. Jest cała masa działań niepożądanych i przeciwwskazań do stosowania olejków eterycznych w ciąży. Są tez olejki, których nie można stosować u dzieci poniżej 10. roku życia, a co dopiero u maluszków.

W osobnym artykule napiszę więcej o programie zastosowania seansów aromaterapii w polskich przedszkolach, reklamowanym jako: “Program z wykorzystaniem 100% naturalnych olejków eterycznych zgodnie z normą ISO-PN-86497 określającą warunki jakie musi spełnić produkt, by mieć dopuszczenie, jako bezpieczny leczniczy olejek eteryczny”. Jedyne co dzisiaj napiszę, to nie pozwalajcie na to, a jako rodzice macie do tego absolutne prawo i powinniście zostać poinformowani o wdrożeniu w placówce oświatowej tego typu programu. Po pierwsze nikt nie pyta o stan zdrowia Waszych dzieci, nikt ich nie bada i nikt nie docieka jakie leki/suplementy przyjmują, a to jest absolutna podstawa gwarantująca bezpieczeństwo dzieci. Po drugie, nie ma nigdzie na świecie leczniczych olejków eterycznych. Wszystkie olejki eteryczne są zarejestrowane jako kosmetyki, więc pisanie o tym jest zwykłym kłamstwem.

Zasada # 4. Kupuj, kierując się wiedzą i rozsądkiem.
Jeśli nie dysponujesz odpowiednią wiedzą o chemii olejków eterycznych, to najlepiej trzymaj się powszechnie stosowanych olejków eterycznych np. lawendy, mięty, mandarynki.

Bez tej wiedzy nie kupuj olejku Wintergreen skoro nie wiedziałbyś, czy i dlaczego powinieneś go unikać. Olejki w aromaterapii stosuje się na podstawie ich składu chemicznego aldehydów, estrów, ketonów, fenoli i węglowodorów monoterpenowych. Ten skład będziesz znać, gdy dystrybutor przedstawi analizę GC/MS – o czym pisałam w artykule o jakości olejków eterycznych

Zasada # 5. Dowiedz się, których olejków eterycznych unikać lub używać z zachowaniem ostrożności.
Dowiedz się, których olejków eterycznych unikać lub używać z zachowaniem ostrożności. Unikaj ich, nawet jeśli podoba ci się ich zapach lub właściwości, które o nich czytasz. Na przykład spójrzmy znowu na wintergreen i słodką brzozę. Niezależnie od tego, czy salicylan metylu występuje naturalnie, czy syntetycznie, wiąże się z ryzykiem gromadzenia się w organizmie i staje się toksyczny.

Olejek Wintergreen zawiera naturalnie 98% salicylanu metylu, a olejek eteryczny z brzozy słodkiej zawiera około 90% salicylanu metylu. Zgodnie z artykułem o Medscape, “Jedna łyżeczka 98% salicylanu metylu zawiera 7000 mg salicylanu, odpowiednik prawie 90 małych aspiryn dla niemowląt i ponad 4-krotność potencjalnie toksycznej dawki dla dziecka o wadze 10 kg [22 lbs.]” (Muhammad Waseem 2017).

Powszechne ostrzeżenia o czymkolwiek zawierającym salicylan metylu lub kwas acetylosalicylowy mówią, że należy ich unikać u osób, które mają alergie na aspirynę, zaburzenia krzepnięcia krwi lub przyjmują leki przeciwzakrzepowe.

Dodatkowe ostrzeżenia obejmują:

osoby z astmą,
osoby z napadami padaczkowymi lub epilepsją,
osoby z wrażliwą skórą i zaburzeniami tkanki łącznej,
osoby z nadwrażliwością na salicylany,
kobiety w ciąży lub karmiące piersią.
WAŻNE! Narażenie na salicylan metylu może powodować u dzieci chorobę Reye’a. Salicylan metylu może również powodować powstawanie czerwonych flag u osób z wrodzonymi zaburzeniami, zespołem Ehlersa-Danlosa, osobami starszymi i plamicą. Ponieważ wpływa to na krzepnięcie krwi, należy unikać wszystkiego, co zawiera salicylan metylu, przed lub po operacji. Olejku z Wintergreen muszą bezwzględnie unikać wszyscy, którzy przyjmują leki rozrzedzające krew.

Health Canada ogranicza wszystko, co zawiera salicylan metylu do 1% do stosowania miejscowego. Według Doradcy Klinicznego toksyczność salicylowa może wystąpić w wyniku ostrej ekspozycji lub niższych dawek przyjmowanych w czasie, wewnętrznie i miejscowo. W 2009 r. zgłoszono ponad 29 tys. doniesień o toksyczności salicylowej, co spowodowało 22 zgony (Fletcher Penney 2017).

FDA ma specjalną regulację dla olejku wintergreenowego, w której ostrzega:

“Ponieważ salicylan metylu (olejek wintergreenowy) nie wykazuje toksyczności w minimalnych ilościach, w których jest stosowany jako środek aromatyzujący, jest błędnie uznawany przez opinię publiczną za nieszkodliwy, nawet gdy jest przyjmowany w znacznie większych ilościach. W rzeczywistości jest dość toksyczny, gdy przyjmuje się go w ilości łyżeczki do herbaty lub więcej. Olej wintergreenowy i zawierające go preparaty spowodowały wiele zgonów w wyniku przypadkowego niewłaściwego użycia przez dorosłych i dzieci. Dzieci są szczególnie przyciągane przez zapach i prawdopodobnie połkną te produkty, gdy pozostaną w zasięgu”.

Reszta to gadka, żeby sprawdzać przeciwwskazania itd.

https://radioklinika.pl/olejki-eteryczn ... materapia/
