Zanim spróbujesz - redukcja szkód
https://hyperreal.info/talk/zanim-sprobujesz-redukcja-szkod-t69935.html

aired

 366 /
 136 /
 0 

Zanim spróbujesz - redukcja szkód
Nieprzeczytany post
autor: aired » 
23 sierpnia 2020

 Cytuj

 Zgłoś

Najlepiej nie używać żadnych substancji psychoaktywnych. Używanie ich może stanowić zagrożenie dla zdrowia i życia. Może także przyczynić się do wystąpienia szeregu problemów: psychicznych, społecznych, rodzinnych i prawnych.
Jeśli jednak mimo to, decydujesz się na użycie jakiejkolwiek substancji, pamiętaj o zasadzie:

Know Your Body
Know Your Mind
Know Your Substance
Know Your Dose
Know Your Source

1. Know Your Body:

Jeśli masz jakiekolwiek choroby i bierzesz jakiekolwiek leki, sprawdź, czy zażywanie danej substancji nie jest przeciwskazane przy tej chorobie. Sprawdź też, czy lek który bierzesz nie wchodzi w interakcję z substancją psychoaktywną.
Interakcje można sprawdzić na:Drug Interaction Checker – dla leków - https://www.drugs.com/drug_interactions.html
Medcsape -leki i niektóre substancje psychoaktywne - https://reference.medscape.com/drug-interactionchecker
Ask the Caterpillar – dla substancji psychoaktywnych - https://www.askthecaterpillar.com/home.html
wyszukiwarce internetowej, wpisując np "amphetamine interaction olanzapine"
Weź pod uwagę, że osobom o mniejszej masie ciała, młodszym, niedoświadczonym, oraz kobietom, często wystarczy mniejsza dawka.
Czasem można być szczególnie wrażliwym na daną substancję z nieznanych przyczyn – a także szczególnie niewrażliwym. Mogą też wystąpić inne efekty niż spodziewane (reakcje paradoksalne), ponieważ każdy z nas ma inny mózg, inny charakter.
Jeśli bierze się coś pierwszy raz, najostrożniej jest zrobić próbę uczuleniową – wziąć bardzo małą dawkę by zobaczyć jak się zareaguje, lub też wziąć połowę normalnej dawki, lub niską dawkę. Nigdy nie wiadomo, czy nie będziesz szczególnie wrażliwy na daną substancję.
2. Know Your Mind:

Jeżeli posiadasz choroby lub zaburzenia psychiczne, bądź szczególnie ostrożny (najlepiej nie bierz w ogóle – zwiększa to ryzyko uzależnienia, oraz zaostrzenia przebiegu choroby). Jeśli ktoś z Twoich krewnych (rodzice, dziadkowie), choruje na chorobę psychiczną, także bądź ostrożny, lub lepiej nie zażywaj – substancja może „obudzić” uśpioną chorobę.
Niektóre substancje psychoaktywne używane są w leczeniu chorób i zaburzeń psychicznych. Bezpieczniej jest nie robić tego jednak na własną rękę.
Jeśli zażywasz, dbaj o set and setting – nastawienie i otoczenie. Zażycie psychodelika, czy nawet marihuany gdy tego do końca nie chcesz lub gdy masz doła, może pogorszyć stan. Natomiast zażycie w złym (np. stresującym, za głośnym, z nieodpowiednimi ludźmi, ze zbyt wieloma ludźmi, etc) otoczeniu może również spowodować bad tripa, złe samopoczucie, czasem nawet doprowadzić do psychozy.
Nigdy nie zażywaj żadnej substancji, jeśli nie jesteś do tego przekonany, jeśli ktoś Cię do tego usilnie namawia, jeśli to nie jest dla Ciebie dobry moment.
W razie możliwości, miej ze sobą trzeźwego opiekuna, zwłaszcza jak bierzesz pierwszy raz, lub robisz coś bardziej ryzykownego.
3. Know Your Substance:

Dowiedz się o substancji najwięcej jak to możliwe przed zażyciem.
Sprawdź przewidywany czas działania substancji.
Substancje mogą ładować się czasami nawet 3h (przeciętnie jest to 15min-1h). Sprawdź czas, po którym substancja powinna zadziałać od przyjęcia. Jeśli nie działa po upłynięciu tego czasu, odczekaj dodatkowo godzinę przed ewentualnym dorzuceniem.
Sugerowane źródła informacji na temat substancji psychoaktywnych: Tripsit, Erowid, PsychonautWiki, Drug Classroom, Hyperreal (z zaznaczeniem, że są to opinie subiektywne, zazwyczaj nie oparte na badaniach; należy zachować ostrożność). Nie stosuj się do rad osób z grup facebookowych.
Artykułów naukowych szukaj na PubMed - https://pubmed.ncbi.nlm.nih.gov
W miarę możliwości, nie stosuj substancji z wysokim potencjałem uzależniającym, zwłaszcza jeśli masz choroby lub zaburzenia psychiczne – zwiększa to prawdopodobieństwo uzależnienia się. Nie ma co ryzykować, jest sporo substancji które uzależniają słabiej.
W miarę możliwości, nie stosuj też substancji które są wysoce toksyczne lub szkodliwe. Istnieją zawsze bezpieczniejsze alternatywy.
Odnośnie potencjału uzależniającego i toksyczności różnych substancji, wpisz "drug harm chart" w wyszukiwarce obrazów.
Nie stosuj substancji która nie wiesz czym jest – czyli tzw „kryształu”, lub dopalaczy o nazwach handlowych (jak Spice, Cząstka Boga etc), a nie nazwach chemicznych.
W miarę możliwości nie używaj NPS – nowych substancji psychoaktywnych (dopalaczy), czyli substancji które niedawno zostały zsyntezowane. Nie ma na ich temat żadnych badań, i nie wiemy może poskutkować zażywanie ich (leki przed wprowadzeniem na rynek są badane przez ponad 5 lat, a i tak zdarza się że po tym okresie je wycofują. NPS natomiast są badane bardzo słabo, jeśli już to zazwyczaj tylko na zwierzętach - i to dopiero po ich wprowadzeniu i rozpowszechnieniu).
Jeśli chcesz stosować jakiekolwiek substancje psychoaktywne, to lepszym wyjściem jest stosowanie tych znanych od lat i przebadanych.
Nie miksuj substancji ze sobą. Jeśli musisz, sprawdź czy nie występuje interakcja (np. na tabeli Tripsit - Tripsit Chart), oraz poczytaj jak najwięcej o danym miksie. Dobierz odpowiednio dawki (zmniejsz przynajmniej o połowę dawki obu substancji). Jeśli chodzi o substancje o podobnym profilu działania, gdy się je miksuje może wystąpić synergizm hiperaddycyjny – efekt po przyjęciu nie jest tylko sumą dwóch dawek, lecz jest wielokrotnie mocniejszy.
Unikaj mieszania substancji działających antagonistycznie, np. stymulantów z depresantami.
Jeśli przyjmujesz substancje psychoaktywne, stosuj antyoksydanty (np. witamina E, witamina C). Pij wodę, a jeszcze lepiej elektrolity. Nie przegrzewaj organizmu (bardzo intensywny wysiłek fizyczny, upał).
4. Know Your Dose:

Dowiedz się, jak najwięcej od dilera / znajomych odnośnie mocy substancji, weź jednak pod uwagę że są to opinie subiektywne.
Sprawdź, jakich efektów spodziewać się po jakiej dawce. Wiedzę na ten temat możesz znaleźć na stronach Tripsit, Erowid i PsychonautWiki (najlepiej porównać wszystkie 3 źródła dawkowania).
Nie syp na oko, używaj wagi. Waga z dokładnością do 1mg kosztuje około 60zł, a może uratować życie. Dotyczy to zwłaszcza substancji z dawkowaniem miligramów lub dziesiątek miligramów.
Jeśli kupujesz MDMA - kup lepiej w krysztale niż w pigułach - kryształ można zważyć, w pixach nie wiadomo ile jest wypełniaczy a ile substancji psychoaktywnych, częściej mogą też zawierać domieszki czegoś innego niż MDMA.
Weź pod uwagę, że jeśli ktoś jest młodszy, ma mniejszą wagę, jest niedoświadczony, lub jest kobietą, tej osobie zwykle wystarczy mniejsza dawka.
Więcej nie znaczy lepiej. Powyżej pewnej dawki nie rośnie euforia i inne pozytywne wrażenia, bardzo zwiększają się za to efekty uboczne i toksyczne.
Nie dorzucaj. Jeśli musisz, dorzuć połowę standardowej dawki po minimum godzinie po poczuciu pierwszych efektów działania pierwszej dawki.
Najlepiej jest stosować substancje doustnie. Potem donosowo, następnie doodbytniczo, poprzez palenie (waporyzację), a najbardziej niebezpieczne i odradzane jest podanie dożylne.
5. Know Your Source:

Substancje psychoaktywne bywają zanieczyszczone, lub mogą być czymś innym niż się spodziewasz. Używaj testerów, by sprawdzić co kupujesz, które można zakupić na stronie SINu (Społeczna Inicjatywa Narkopolityki), lub dużo taniej, w internetowym sklepie chemicznym (np. odczynnik Marquisa do testowania MDMA).
Kupuj u sprawdzonych źródeł, nie na imprezie od obcych ludzi. Jeśli znasz się na bezpieczeństwie w sieci i wiesz jak używać TOR i VPN, to możesz sprawdzić darknet.
To, że coś jest legalne lub że jest lekiem, niekoniecznie znaczy, że jest bezpieczne.
Dodatkowo:

Rób przerwy – najlepiej jak najdłuższe - powyżej 2 tygodni pomiędzy przyjęciem substancji. W przypadku MDMA – powyżej miesiąca.
Nie bierz do codziennego życia – do pracy, szkoły, nauki. To prosta droga do uzależnienia, lepiej stosuj substancje na specjalne okazje.
Dbaj o życie poza substancjami psychoaktywnymi – przyjaciele, hobby, sport, samorealizacja.
Jeśli masz problem z prawem – szukaj pomocy na stronie Polskiej Sieci Polityki Narkotykowej – za darmo - http://www.politykanarkotykowa.pl/poradnia-prawna-pspn/
Jeśli masz problem z uzależnieniem – sprawdź https://hyperreal.info/help/

[EDYTOWANE]

Jeśli wciągasz:
Warto oczyścić substancję acetonem (do kupienia np w Rossmanie). Substancja uzyska dzięki temu czysty, biały kolor (jeśli jest np beżowa), pozbędziemy się toksycznych zanieczyszczeń z syntezy, a także zmniejszymy ból przy wciąganiu substancji (ketony). Ponadto zmniejszy się efekt zapchanych zatok w następnych dniach. Jak widać, oczyszczanie substancji ma wiele zalet, więc warto :)

Robimy to tak że chusteczkę higieniczną nakładamy na szklankę i obwiązujemy gumką recepturką, w chusteczce robimy niewielkie wgłębienie. Dajemy tam rozkruszoną na proch substancję, przemywamy niewielką ilością acetonu parę razy (widać od razu jak substancja robi się bielsza), zdejmujemy chusteczkę ze szklanki i pozostawiamy substancję na parę minut do wyschnięcia, po czym jest gotowa do zażycia. 
Zawsze rozkrusz dobrze substancję, zminimalizuje to uszkodzenie śluzówki nosa a także polepszy wchłanianie substancji
Używaj tylko czystej rurki do wciągania, nie dziel się nią. Nie używaj banknotów.
Po wchłonięciu się substancji (jak już czujesz jej działanie) przepłucz nos solą fizjologiczną. Zmniejszy to efekt zapchanego nosa w przypadku ketonów.

Jeśli przyjmujesz dożylnie:
bhp-dawania-kablach-t24308.html?hilit=b ... %20kablach

[EDYTOWANE 2 RAZ 5/12/2022]

Analiza laboratoryjna
Testowanie czystości i składu substancji w laboratorium:
Energy Control (Hiszpania) - koszt około 60 euro, można wysłać pocztą próbkę około 30mg substancji:
https://energycontrol-international.org
Checkpoint (Szwajcaria) - za darmo nawet dla obcokrajowców! Trzeba tylko udać się do stacjonarnego punktu w większych miastach:
https://www.cpzh.ch/angebote/drug-checking/
·······························································
serotoninowy

 4512 /
 713 /
 0 

Re: Zanim spróbujesz - redukcja szkód
Nieprzeczytany post
autor: serotoninowy » 
23 sierpnia 2020

 Cytuj

 Zgłoś

Świetna robota. Poleciała karma. Szczegolnie przyda się to mniej doświadczonym użytkownikom dopiero wstepujacym na ten grzaski grunt jakim jest zażywanie narkotyków.

Uwaga! Użytkownik serotoninowy nie jest już aktywny na hyperrealu. Nie odpowie na próbę kontaktu, ani nie przeczyta odpowiedzi na post.
·······························································
brookbeer

 105 /
 21 /
 0 

Re: Zanim spróbujesz - redukcja szkód
Nieprzeczytany post
autor: brookbeer » 
23 sierpnia 2020

 Cytuj

 Zgłoś

Oczywiście, że się przyda ale niestety młode osoby często w dupie mają ogarnięcie harm reduction. Działają byle szybko, byle była "pizda w głowie"
Kto racjonalnie podchodzi do zażywania na pewno poświęci parę godzin na dobry research odnośnie substancji czy inne trip raporty.

Chciałbym ogólnie aby społeczeństw miało większą wiedzę na temat narkotyków jako substancji psychoaktywnych. Przykładowo niektórzy ludzie nie ogarniają, że codziennie rano popijają sobie kubek aromatycznej "amfetaminy w wersji light" i również mocno są od tego uzależnieni.
·······························································
joachimm

 18 /
 4 /
 0 

Re: Zanim spróbujesz - redukcja szkód
Nieprzeczytany post
autor: joachimm » 
31 stycznia 2021

 Cytuj

 Zgłoś

Wartościowy wpis. Powinien zostać podpięty pod każdy dział na tym forum.

Zwykli, szarzy ludzie, którzy zapierdalają od brzasku do zmierzchu żeby KaczyńskizTuskiem mieli co rozkradać po prostu by tego nie ogarnęli Gdzieś tam na działkach, za płotami ich ogródków są goście, którzy mają nieziemskiego kopa, o jakim nawet nie śnili
·······························································
Klefedrusz

 1 /
 2 /
 0 

Re: Zanim spróbujesz - redukcja szkód
Nieprzeczytany post
autor: Klefedrusz » 
28 marca 2022

 Cytuj

 Zgłoś

Gdybym to przeczytał i uwierzył w to mając 16 lat to inaczej moje życie by się potoczyło.
·······························································
Epicaro

 33 /
 2 /
 0 

Re: Zanim spróbujesz - redukcja szkód
Nieprzeczytany post
autor: Epicaro » 
24 maja 2022

 Cytuj

 Zgłoś

Dzięki za poradnik!

Uwaga! Użytkownik Epicaro jest zbanowany na hyperrealu. Nie odpowie na próbę kontaktu, ani nie przeczyta odpowiedzi na post.
·······························································
aired

 366 /
 136 /
 0 

Re: Zanim spróbujesz - redukcja szkód
Nieprzeczytany post
autor: aired » 
05 grudnia 2022

 Cytuj

 Zgłoś

Edytowałam wpis dodając info o analizie laboratoryjnej
