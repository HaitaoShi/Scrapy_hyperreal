Wpływ ekstraktu z geen tee na wartości ciśnienia tętniczego i...
https://hyperreal.info/talk/wplyw-ekstraktu-z-geen-tee-na-wartosci-cisnienia-tetniczego-i-t71905.html

Stteetart

 8243 /
 1514 /
 2

Wpływ ekstraktu z geen tee na wartości ciśnienia tętniczego i...
Nieprzeczytany post
autor: Stteetart » 
06 kwietnia 2021

 Cytuj

 Zgłoś

„WPŁYW EKSTRAKTU Z ZIELONEJ HERBATY NA WARTOŚCI 
CIŚNIENIA TĘTNICZEGO I WYBRANE PARAMETRY 
METABOLICZNE W MODELU EKSPERYMENTALNYM 
NADCIŚNIENIA TĘTNICZEGO” 
Rozprawa doktorska 
Promotor: dr hab. n. med. Paweł Bogdański 
Poznań 2015

https://www.wbc.poznan.pl/dlibra/public ... ion/373794

6.3. Mechanizm działania i leczniczy potencjał katechin
Katechiny to substancje, które pełnią w organizmie wiele istotnych funkcji 
biologicznych. Przeprowadzono i opublikowano wiele badań potwierdzających ich 
ochronne działanie na komórki oraz skuteczną kontrolę i zwalczanie wielu chorób. 
Pozytywne efekty działania katechin wykazano m.in. w profilaktyce jak i leczeniu 
chorób układu sercowo-naczyniowego (w obniżaniu ryzyka zawału serca oraz rozwoju 
miażdżycy), cukrzycy typu 2 (w obniżaniu stężenia glukozy oraz insuliny), otyłości (w 
regulowaniu masy ciała oraz masy tkanki tłuszczowej), osteoporozy (we wpływie na 
gęstość kości) oraz nowotworów tj. rak szyjki macicy, piersi, prostaty, trzustki czy płuc 
(w stymulowaniu apoptozy w komórkach nowotworowych) (84) (85). Ponadto 
katechiny wykazują działanie przeciwwirusowe chroniąc organizm przed grypą oraz 
przeciwbakteryjne poprzez zapobieganie rozwojowi próchnicy (77). 
Szerokie spektrum właściwości biologicznych katechin tłumaczy się ich wysoką
aktywnością przeciwutleniającą. Mechanizm działania przeciwutleniającego katechin 
opiera się na właściwościach redukujących polegających na zmniejszeniu ilości 
powstających reaktywnych form tlenu poprzez chelatowanie metali przejściowych i 
regenerację innych przeciwutleniaczy tj. β-karoten czy α-tokoferol lub bezpośrednim 
unieczynnieniu reaktywnych form tlenu i azotu (86) (87) (88). Do innych 
mechanizmów działania katechin zaliczyć można także inhibicję enzymów pro-
utleniających (tj. eNOS, lipooksygenaza 2), indukcję ekspresji genów kodujących 
enzymy I i II fazy biotransformacji (S-transferaza glutationowa), hamowanie aktywacji 
czynników transkrypcyjnych (transkrypcyjnego NF-κB (ang. nuclear factor kappa B)) 
oraz pełnienie funkcji cząsteczek sygnalizujących poprzez interakcje z kinazami 
aktywowanymi mitogenami (ang. mitogen activeted protein kinases; MAPK) (89) (90). 
Katechiny są najbardziej skutecznymi przeciwutleniaczami spośród związków 
polifenolowych i witamin przeciwutleniających. Wynika to w dużym stopniu z ich 
budowy chemicznej i środowiska w którym działają. Budowa chemiczna katechin 
warunkuje zdolność do łatwego oddawania atomu wodoru lub elektronów. W wyniku 
reakcji z rodnikami powstają stabilne rodniki fenoksylowe oraz formy nierodnikowe. 
Ważnymi elementami strukturalnymi decydującymi o sile właściwości 
przeciwutleniających katechin jest liczba podstawników hydroksylowych oraz obecność
charakterystycznego ugrupowania w cząsteczce. Stwierdzono, że im większa liczba podstawników hydroksylowych w cząsteczce, tym niższy potencjał utleniania i tym 
wyższa aktywność przeciwutleniająca katechin. Z kolei udział charakterystycznego 
ugrupowania w całkowitej aktywności przeciwutleniającej można uszeregować według 
kolejności: reszta kwasu galusowego, grupa pyrogalolowa oraz grupa katecholowa (91) 
(92). Najwyższą aktywnością przeciwutleniającą wśród katechin charakteryzują się
galusany – z resztą kwasu galusowego, przy czym najbardziej skutecznym
przeciwutleniaczem jest galusan epigalokatechiny, posiadający osiem grup 
hydroksylowych w cząsteczce (93). Skuteczność przeciwutleniająca katechin zależy nie 
tylko od budowy chemicznej, ale determinowana jest również rodzajem środowiska, w 
którym działają oraz polarnością cząsteczki. Zaobserwowano m.in., że 
przeciwutleniacze polarne i hydrofilowe, jakimi są katechiny, stają się bardziej aktywne 
w apolarnym środowisku jednofazowym (np. lipofilowym) (94). 
Aktywność przeciwutleniająca herbaty zależy w dużym stopniu od ilości i 
jakości związków polifenolowych w niej występujących. Zielona herbata ze względu na 
dużą zawartość katechin, stanowiących około 78% frakcji polifenolowej charakteryzuje
się najwyższą aktywnością przeciwutleniającą w teście z użyciem odczynnika DPPH 
(1,1-difenylo-2- pikrylohydrazyl) spośród wszystkich rodzajów herbat (95). Wraz ze 
wzrostem czasu i temperatury parzenia liści rośnie ilość ekstrahowanych do naparu 
substancji, a co za tym idzie wzrasta jej aktywność przeciwutleniająca. 
Zaobserwowano, że najwyższy potencjał antyoksydacyjny naparu zielonej herbaty 
uzyskuje się w wyniku parzenia liści w temperaturze 77-80°C przez około 30 minut, 
jednakże w ciągu pierwszych 2-5 minut stopień ekstrakcji składników 
przeciwutleniających jest największy (96). Warto zauważyć, że dodanie witaminy C w 
ilości od 5 mg do 30 mg na 100 ml naparu zielonej herbaty zwiększa jej całkowitą
aktywność przeciwutleniającą TEAC (ang. trolox-equivalent antioxidant capacity). 
Przyczyną tego zjawiska jest regeneracja katechin przez kwas askorbinowy jak również
obniżenie wartości pH rozpuszczalnika, skutkując szybszą migracją katechin do 
roztworu jak i wzrostem ich stabilności (97).

6.4.4. Nadciśnienie tętnicze 
W badaniu przekrojowym na grupie 1507 chińskich dorosłych osób 
prowadzonych przez Yanga i wsp. zaobserwowano, że stała, dzienna konsumpcja 120-
599 ml zielonej herbaty przez co najmniej rok zmniejsza ryzyko wystąpienia 
nadciśnienia tętniczego o 46 %. Spożywanie więcej niż 600 ml naparu zielonej herbaty 
dziennie zmniejszało to ryzyko o 65% (108). Mechanizm hipotensyjnego działania 
katechin zielonej herbaty związany jest prawdopodobnie z aktywowaniem eNOS 
poprzez zwiększenie jej fosforylacji, czego efektem jest spadek ciśnienia tętniczego 
(109).
·······························································
NTM3689

 263 /
 22 /
 1

Re: Wpływ ekstraktu z geen tee na wartości ciśnienia tętniczego i...
Nieprzeczytany post
autor: NTM3689 » 
07 kwietnia 2021

 Cytuj

 Zgłoś

Ciekawe jak działa nieregularne spożywanie herbaty przy istniejącym już nadciśnieniu.
·······························································
visitorQ

 713 /
 128 /
 0 

Re: Wpływ ekstraktu z geen tee na wartości ciśnienia tętniczego i...
Nieprzeczytany post
autor: visitorQ » 
07 kwietnia 2021

 Cytuj

 Zgłoś

Ciekawe, mi zielona herbata podnosi ciśnienie. Piszczy mi w uszach jak wypije za mocną.
W ogóle to szukam od dłuższego czasu czegoś na pisk w uszach, nic nie pomaga.
·······························································
Stteetart

 8243 /
 1514 /
 2

Re: Wpływ ekstraktu z geen tee na wartości ciśnienia tętniczego i...
Nieprzeczytany post
autor: Stteetart » 
07 kwietnia 2021

 Cytuj

 Zgłoś

07 kwietnia 2021NTM3689 pisze: 
Ciekawe jak działa nieregularne spożywanie herbaty przy istniejącym już nadciśnieniu.

Na pewno musisz uważać na kofeine zawarta w zielonej herbacie i patrzyć ile czasu parzysz.
Im dłużej parzysz tym przeważa działanie relaksujące.
na pewno tez trzeba uważac na wypłukiwanie soli i potasu (działanie diuretyczne kofeiny).
07 kwietnia 2021visitorQ pisze: 
W ogóle to szukam od dłuższego czasu czegoś na pisk w uszach, nic nie pomaga.

Antagonisty NMDA lub GABA-ergiki. Kiedys testowano w tej materii tauryne a niektórzy rozpisywali sie o cysteinie.
