Neurotransmitery i neuromodulatory
https://hyperreal.info/talk/neurotransmitery-neuromodulatory-t30128.html

BS

 2775 /
 32 /
 0 

Neurotransmitery i neuromodulatory
Nieprzeczytany post
autor: BS » 
21 grudnia 2010

 Cytuj

 Zgłoś

Między błoną presynaptyczną a błoną postsynaptyczną znajduje się szczelina o szerokości 5-20nm, która powoduje opóźnienie rozprzestrzeniania się potencjału czynnościowego o ok. 0,1-0,2ms. Jest to tak zwane opóźnienie synaptyczne. Synapsy nie są w stanie przekazać bodźców o częstotliwości większej niż 100Hz (100/sek), podczas gdy włókno aksonu jest w stanie przekazywać bodźce o częstotliwości do 155Hz.

Neurotransmitery są to biologicznie czynne związki, które przekazują informacje z neuronu na neuron lub efektor. Są to najczęściej aminy lub aminokwasy. Aby dany związek mógł zostać określony mianem neuroprzekaźnika musi spełniać następujące kryteria:
1)	Musi się znajdować w zakończeniach synaptycznych i być syntetyzowany w neuronie. Działa na błonę postsynaptyczną wywołując jej depolaryzację lub hiperpolaryzację
2)	Podanie tej substancji z zewnątrz w okolicę błony postsynaptycznej powinno naśladować wynik drażnienia neuronu, który ją wydziela
3)	Muszą istnieć układy enzymatyczne związane z syntezą i unieczynnieniem tej substancji oraz swoiste struktury receptorowe

Związki o silnym wpływie na procesy synaptyczne, które nie spełniają wszystkich ww. kryteriów nazywane są neuromodulatorami. Przykład tego typu związków to m.in. bombezyna, neurotensyna, substancja P.

Synteza substancji przekaźnikowych odbywa się w ciałach komórkowych neuronów, lecz proces ten może zachodzić także w zakończeniach aksonu. Zakończenia tworzą charakterystyczne zgrubienia zawierające pęcherzyki synaptyczne. Są to plazmatyczne twory, w których znajdują się enzymy niezbędne do końcowych etapów syntezy neurotransmitera. Niektóre etapy syntezy zachodzą w cytoplazmie, do której przenoszone są prekursory substancji przekaźnikowej. Produkty syntezy przesuwają się wzdłuż aksonu z prędkością 0,5-5mm/h w zależności od typu neuronu.

W pęcherzykach synaptycznych neurotransmitery są związane z białkiem i ATP, co powoduje, że są one bardziej odporne na działanie enzymów katabolizujących. Oprócz puli związanej przekaźniki mogą w cytoplazmie występować w postaci wolnej, z której mogą być uwalniane poza neuron lub mogą ulegać katabolizmie.

Potencjał czynnościowy docierający do zakończeń aksonu uwalnia przekaźnik i powoduje jego przedostanie się do szczeliny synaptycznej. Mechanizm ten jest zależny od jonów Ca++ i przy ich niskim stężeniu znacznie słabnie lub ulega całkowitemu zahamowaniu. Uwalnianie neurotransmiterów mogą stymulować niektóre środki farmakologiczne jak np. amfetamina, kokaina.

Część neurotransmiterów jest katabolizowana poza neuronem, tkanki pozaneuronalne mogą również je wychwytywać, lecz to tylko w przypadku wystąpienia wysokich stężeń przekaźników. Bardzo ważnym procesem jest proces wychwytu zwrotnego (re-uptake). Jest to proces wymagający energii zachodzący przy udziale białek transportowych. Wychwytywanie jest procesem ograniczającym i kończącym działanie neuroprzekaźnika, gdyż jest on katabolizowany w neuronie lub magazynowany w pęcherzykach synaptycznych.

Zasadniczym działaniem neuroprzekaźnika uwolnionego poza neuron jest wpływ na struktury receptorowe, czyli struktury białkowe błony, wobec których wykazuje powinowactwo. Receptory umiejscowione są w błonie postsynaptycznej, stwierdzono je jedna również w błonie presynaptycznej. Ich rola związana jest z regulacją uwalniania neurotransmitera w ramach sprzężenia zwrotnego regulującego działanie neuronu

Uwaga! Użytkownik BS nie jest już aktywny na hyperrealu. Nie odpowie na próbę kontaktu, ani nie przeczyta odpowiedzi na post.
·······························································
C17H13ClN4

 193 /
 5 /
 0 

Re: Neurotransmitery i neuromodulatory
Nieprzeczytany post
autor: C17H13ClN4 » 
22 grudnia 2010

 Cytuj

 Zgłoś

literatura: szczegółowy opis większości neuroprzekaźników i neuromodulatorów znaleźć można w 
"Neurotransmitters and Neuromodulators Handbook of Receptors and Biological Effects" O. Bohlen i H. R. Dermietzel
·······························································
na_syfy

 54 /
 1 /
 0 

Re: Neurotransmitery i neuromodulatory
Nieprzeczytany post
autor: na_syfy » 
26 grudnia 2010

 Cytuj

 Zgłoś

Tematy tutaj poruszane są całkiem ciekawe, jednak myślę że po wyjaśnieniu danego zagadnienia na odpowiednim poziomie, dobrze byłoby chociaż pokrótce opisać jak przekłada się ono na praktykę - tak, żeby każdy mógł zrozumieć co tutaj jest opisywane i co z tego wynika. Stąd moja prośba opisania konsekwencji działania wyżej opisanych mechanizmów.

W naszym mózgu istnieje struktura nazywana układem limbicznym, która (w skrócie) odpowiada za emocje. Najważniejsza dla nas część tego układu - zwana układem nagrody - składa się głównie z neuronów dopaminergicznych, które syntezują i uwalniają dopaminę. Jest to niezwykle sprawne narzędzie wykształcone przez ewolucję, w celu jak najdłuższego utrzymania naszych genów na świecie. Układ nagrody daje nam przyjemność kiedy jemy, czy uprawiamy seks i w ten sposób czynności te stają się motywatorami w naszym życiu. Działa to na bardzo prostej zasadzie - podczas czynności zaspokajającej popęd, neurony wydzielają więcej dopaminy, a więcej dopaminy = więcej przyjemności. Opisane przez BrightestStar'a mechanizmy, takie jak wychwyt serotoniny (a także 
neurony hamujące) mają za zadanie kontrolę działania dopaminy na receptory tak, by nie były one nadmierne stymulowane. 

Tutaj wchodzimy w obszary działania substancji psychoaktywnych. Otóż okazuje się, że działanie układu nagrody może być zaburzone przez działanie substancji, które "symulują" działanie mechanizmów obecnych w układzie np. przez: 
- stymulację / hamowanie wydzielania neurotransmiterów
- blokowanie wychwytu zwrotnego
- blokowanie MAO (enzymu rozkładającego monoaminy, np.dopaminę)
- stymulację / blokowanie neuroreceptorów, ich transporterów itd. 

W zależności od rodzaju mechanizmu, stopnia w jakim dana substancja wpływa na mechanizm i stosunku działania na różne z tych mechanizmów, otrzymujemy rozróżnialny wpływ różnych substancji na nasze odczucia. Zazwyczaj stymulacja układu nagrody jest zbyt wysoka, co powoduje jego uszkodzenia i uruchomienie mechanizmów zapobiegających takim sytuacjom w przyszłości (np. zmiana ilości / wrażliwości receptorów). Może to powodować następujące konsekwencje:
- zejście po zakończeniu działania substancji, spowodowane np. mniejszą ilością dopaminy / zmniejszoną wrażliwością na nią
- konieczność zażycia większej ilości narkotyku następnym razem, w celu osiągnięcia tego samego efektu (którego z wyżej wymienionych powodów, często nie da się już osiągnąć i zaczyna się pogoń za króliczkiem)
- w konsekwencji dłuższego zażywania desentyzacja postępuje tak daleko, że funkcjonowanie bez narkotyku jest bardzo "bolesne" i jedyną motywacją pozostaje wrzucenie kolejnej dawki - pełne uzależnienie.

Powyższe informacje niosą również smutne przesłanie dla ćpaków - romantyków: narkotyk idealny, dający przyjemność i nie powodujący przykrych następstw nie powstanie. Nad wszystkim czuwa ewolucja, a zażywanie narkotyków nigdy nie będzie dawało przewagi ewolucyjnej (ewentualnie krótkotrwałą, na lokalną skalę - patrz: sierpowatość i malaria) nad niezażywającymi.

Korekta (przecinki, polskie znaki, składnia) - Pilleater.
·······························································
szybki_gonzalez

 73 /
 /
 0 

Re: Neurotransmitery i neuromodulatory
Nieprzeczytany post
autor: szybki_gonzalez » 
24 lutego 2011

 Cytuj

 Zgłoś

Jesli możesz to wrzuc tytuly źrodel z ktorych korzystales.

Uwaga! Użytkownik szybki_gonzalez nie jest już aktywny na hyperrealu. Nie odpowie na próbę kontaktu, ani nie przeczyta odpowiedzi na post.
·······························································
na_syfy

 54 /
 1 /
 0 

Re: Neurotransmitery i neuromodulatory
Nieprzeczytany post
autor: na_syfy » 
29 marca 2011

 Cytuj

 Zgłoś

Jeżeli pytanie dotyczy mojej wypowiedzi to trudno mi wymienić konkretne źródła, więc tak ogólnikowo rzucę: pubmed, wikipedia(tu trzeba być czujnym i sprawdzać odnośniki, bo można trafić na niezłe babole), a z polskich: twórczość(publikacje naukowe i książki) prof. dr hab. Bogdana Szukalskiego, prof. dr hab. Jerzego Vetulaniego(polecam również blog). No i kupa różnych stron www(wystarczy umiejętnie zagooglować), np. ciekawy, prosto wytłumaczony materiał(dla znających angielski) - http://learn.genetics.utah.edu/content/ ... index.html
·······························································
annafrompoland

 2 /
 /
 0 

Re: Neurotransmitery i neuromodulatory
Nieprzeczytany post
autor: annafrompoland » 
20 marca 2013

 Cytuj

 Zgłoś

"Fizjologia człowieka w zarysie" Traczyk Władysław;
ew jako dodatek "Skrypt do ćwiczeń z fizjologii" Gwoźdź

to są pozycje akademickie nt fizjologii jest rozdział bodźc, przewodzenie, błona komórkowa itp jak chce się poczytać od podstaw na czym polega przewodzenie impulsów, potem omówienie neurotransmiterów itp pierdółek. Uważam, że warte przeczytania, a w każdym razie na pewno pewniejsze źródło niż jakieś drug blogi amatorskie czy inne forum gazeta pl ;)) Mnie się przyjemnie czytało.

Ps. z innej beczki POLECAM gorąco "Odurzeni. Historia narkotyków od 1500 do 2000" R. Davenport Hines niezapomniana pozycja, jak ktoś się lubi wypowiadać nt tego dlaczego prohibicja jest powodem rozrostu gangów i przestępczości i że kiedyś to amfetaminę się kupowało w aptece na astmę, heroinę na pelagrę a laudanum na ból głowy czy do uspakajania niemowląt - dostarcza szeregu historycznych faktów na które można się potem powołać. Historia pełną parą, ale czyta się jednym tchem ;)
·······························································
Blanka

 1 /
 /
 0 

Relaaing Agent
Nieprzeczytany post
autor: Blanka » 
23 kwietnia 2013

 Cytuj

 Zgłoś

Bardzo długo szukałam wątku o RA czyli Relasing Agent. Po angielsku jest tego mnóstwo, ale ciężko mi się to czyta - w jednym zdaniu minimum 3 słowa które muszę googlować nawet po polsku,. Proszę o linki jeśli na hyperrealu coś jest. Jeśli nie, to o wyjaśnienie.
·······························································
Osogun

 183 /
 9 /
 0 

Re: Neurotransmitery i neuromodulatory
Nieprzeczytany post
autor: Osogun » 
08 grudnia 2014

 Cytuj

 Zgłoś

Odnośnie wpływu narkotyków na układ nagrody. Układ nagrody, prócz nagradzania, odgrywa jeszcze jedną ważną rolę a mianowicie - motywuje i zachęca do podejmowania wysiłku. Zwraca na to szczególną uwagę jedna z nowszych koncepcji dotyczących rozwoju uzależnienia - Teoria „sensytyzacji zachęt” Robinsona
i Berridge’a [1].

Uwalnianie neurotransmiterów z komórki presynaptycznej zachodzi poprzez procesy egzocytozy i endocytozy (pęcherzyki zawierające neuroprzekaźniki łączą się z błoną presynaptyczną, następuje ich fuzja i hormon uwalniany jest do przestrzeni synaptycznej). Proces ten uszkadza ciągłość błony. Czyli możliwe jest, że właśnie w ten sposób narkotyki uszkadzają przewodnictwo sygnałów w mózgu? Pogarszają zdolności poznawcze czy zdolność przyswajania wiedzy?

[1]Robinson T.E., Berridge K.C. The neural basis of drug craving: an incentive-sensitization theory of addiction. Brain Research Rev. 1993; 18: 247–291. <link>

"Nie rozpamiętuj, nie myśl, nie zastanawiaj się, nie medytuj, nie analizuj, pozostaw umysł w naturalnym stanie"
·······························································
aired

 366 /
 136 /
 0 

Re: Neurotransmitery i neuromodulatory
Nieprzeczytany post
autor: aired » 
20 października 2015

 Cytuj

 Zgłoś

Odpowiem na pytanie sprzed półtora roku. Substancje psychoaktywne (lub inne) mogą wykazywać działanie pośrednie lub bezpośrednie. Bezpośrednie działanie to takie, w którym dana substancja imitując dany neuroprzekaźnik przyłącza się do odpowiedniego receptora w ten sposób go pobudzając lub hamując (agonista lub antagonista). Działanie pośrednie wykazują natomiast realesing agents, które przedostają się do neuronu presynaptycznego i powodują nagły wyrzut naturalnych neurotransmiterów do szczeliny synaptycznej. Takie działanie wykazuje np. amfetamina, która przez swoje działanie na neurony presynaptyczne może je uszkadzać. Generalnie bezpieczniejsi dla zdrowia są agoniści/antagoniści niż releasery.

Co do uszkadzania ciągłości błony i tym samym uszkadzania przewodnictwa w mózgu - gdyby tak było, to nawet naturalne uwolnienie neuroprzekaźników wiązałoby się z jakimiś uszkodzeniami. Szkodliwe działanie narkotyków może być powodowane uszkodzeniem neuronu presynaprycznego przez releasery jak pisałam wcześniej, zwiększeniem ciśnienia w mózgu poprzez uwolnienie dużej ilości neuroprzekaźników i pękaniem małych naczyń krwionośnych, lub po prostu desensetyzacją/downregulacją receptorów.
